<div>
<h1>Översikt</h1>
Applikationen börjar med att läsa informationen i mobilbiljetten och tar därifrån ut 
information angående din resa. En timme (konfigurerbart 30min - 2h) innan resan börjar registrerar 
applikationen din bokning på servern, och kan därigenom kontrollera om tåget är i tid.<br/>
Varannan minut hämtar servern information angående din bokning, och om något förändras kommer din 
telefon att få ett meddelande om förändringen. Förhoppningsvis hjälper detta dig så att du inte 
behöver stå på perrongen och vänta i onödan! 
</div>
<div>
<h1>Är det gratis?</h1>
Nej, tyvärr kan denna tjänst inte vara gratis eftersom det måste göras en massa beräkningar på en 
central plats. Exakt hur mycket tjänsten kommer att kosta är än så länge oklart, det beror på 
hur stor belastning det blir på systemet.<br/>
När du startar applikationen första gången skapas ett konto kopplat till ditt Google-konto, 
då får du fem gratis-resor för att se om du tycker att tjänsten fungerar bra. Därefter får man köpa
en prenumeration på ett visst antal dagar eller ett visst antal resor.<br/>
Om man är pendlare bör det passa bättre att köpa en prenumeration för en månad, reser man sällan passar 
det troligtvis bättre att köpa ett visst antal resor.
</div>
<div>
<h1>Vilken information håller systemet koll på?</h1>
Applikationen kan informera dig om ändrade tider, spår och inställda tåg. Tänk dock på att applikationen 
inte kan ge bättre information än dess källa, Trafikverket! Även om Trafikverket oftast levererar rätt 
information får man själv använda sunt förnuft för avgöra när något är fel.<br/>
Applikationen visar tider på fyra olika sätt:
<ul>
<li><b>Ordinarie</b> - Visar den ordinarie tiden för din bokning. Visas i vit färg.</li>
<li><b>Faktisk</b> - Visar den faktiska tiden för din bokning, den som har rapporterats till Trafikverket vid 
avgång eller ankomst. Visas med ett likamed-tecken, t ex "= 7:21" Tiden har grön färg om tåget avgick eller ankom i tid, 
annars blir texten röd.</li>
<li><b>Uppskattad</b> - Visar ändrad tid från Trafikverket vid de tillfällen då de kan förutse en ändrad tid. 
Visas med ett tilde-tecken, t ex "~ 7:21" Tiden har grön färg om tåget beräknas avgå eller ankomma i tid, 
annars blir texten röd.</li>
<li><b>Gissad</b> - Visar en beräknad tid baserad på de tider som tåget har rapporterat för tidigare stationer.
Denna tid beräknas bara ett visst antal stationer framåt för att inte skicka ut notifieringar i onödan.
Den gissade tiden är ett bra komplement till Trafikverkets uppskattade tid, men om det blir stora ändringar 
i tidtabellen mellan två stationer kommer Trafikverket troligtvis ha en bättre tidsangivelse. 
Visas med ett frågetecken, t ex "? 7:21" Tiden har grön färg om tåget beräknas avgå eller ankomma i tid, 
annars blir texten röd.</li> 
</ul>
I listan med biljetter visas en liten fylld cirkel efter biljettkoden. Om cirkeln är röd har telefonen ännu inte 
registrerat din bokning på servern, om den är grön har servern tagit emot din registrering och du kommer nu att
få uppdateringar under din resa. 
</div>
<div>
<h1>Vilka uppgifter lagras på servern?</h1>
Systemet lagrar information om din nuvarande prenumerationsstatus, kopplat till ditt Google-konto 
som används för att logga in. Systemet får aldrig reda på ditt lösenord, endast vilken 
mailadress du använder.<br/>
När din bokning registreras lagras biljettnummer, avreseort och ankomstort kopplat till 
ditt Google-konto. Denna information ligger kvar i max 6 timmar efter slutförd resa, därefter rensas 
all information. All kommunikation med servern är krypterad, för att höja säkerheten. 
</div>
<div>
<h1>Kommer tjänsten alltid att finnas tillgänglig?</h1>
Tyvärr kan Acrend inte garantera att tjänsten alltid är tillgänglig även om det är ambitionen. 
Saker som skulle störa tjänsten är om Trafikverket ändrar hur de levererar information, dock bör tjänsten bli 
tillgänglig inom några dagar vid en sådan förändring.
</div>
<div>
<h1>Finns det planer på fler funktioner?</h1>
Japp, t ex:
<ul>
<li>Automatisk restidsgaranti-registrering hos SJ.</li>
<li>Karta som visar tågets senaste kända position.</li>
</ul>
</div>
<div>
<h1>Vill ni ha synpunkter eller förslag?</h1>
Absolut! Synpunkter på förbättringar och förslag på nya funktioner är alltid välkomna, skicka ett mail till
<a href="mailto:android.support@acrend.se">android.support@acrend.se</a>.
</div>